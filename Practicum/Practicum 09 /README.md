<h1> Указатели и динамична памет. Заделяне на едномерни и двумерни масиви. </h1>

## Задачи

#### Забележка: Задачите да се решат с динамични масиви!

### Задача 1:
Да се напише функция, която прочита елементите на двумерен масив от конзолата и такава, която го извежда на екрана.

### Задача 2:
Да се напише функция, която приема двумерен масив като аргумент и извежда максималния елемент от всеки ред.

### Задача 3:
Да се напише функция, която приема двумерен масив като аргумент и извежда минималния елемент от всяка колона.

### Задача 4:
Да се напише функция, която извежда броя на четните елементи от всеки ред до главния диагонал и броя на нечетните елементи от всеки ред след главния диагонал.

**Пример:**
```
Вход:
3 3
1 2 3
4 5 6
7 8 9

Изход:
Even: 2
Odd: 1
```

### Задача 5:
Да се напише функция, която извежда броя на четните елементи от всеки ред до второстепенния диагонал и броя на нечетните елементи от всеки ред след второстепенния диагонал.

**Пример:**
```
Вход:
3 3
6 2 3
4 5 1
7 7 9

Изход:
Even: 3
Odd: 3
```

### Задача 6:
Дадена е матрица **n x m**. Въведете числа **k** и **p**, отговарящи съответно на **ред** и **стълб** на дадената матрица. Да се изтрият ***k-тия ред*** и ***p-тия стълб*** на матрицата.

**Пример:**
```
Вход:
4 6
1 2 3 4 5 6
7 8 9 10 11 12
13 14 15 16 17 18
19 20 21 22 23 24
2 3 // индекси на ред и стълб

Изход:
1 2 4 5 6
7 8 10 11 12
19 20 22 23 24
```

### Задача 7:
Да се модифицира **n x m** булева матрица така, че ако един ред съдържа 1-ца, то всички стойности на този ред да станат 1.

**Пример:**
```
Вход:
3 5
0 0 0 0 0
0 1 0 0 0
0 0 0 0 0

Изход:
0 0 0 0 0
1 1 1 1 1
0 0 0 0 0
```

### Задача 8:
Да се състави програма, в която се въвеждат естествени цели числа от клавиатурата. Размерът на масива да се въвежда от клавиатурата и да се заделя динамично памет за него. Програмата да разменя симетричните елементи спрямо средата, като по-малкото число остава в началото на масива, а по-голямото в края.
```
Вход      
7  
189 123 145 196 1204 0 112

Изход    
112 0 145 196 1204 123 189
```


### Задача 9:
Да се състави програма, която прочита **n** естествени числа от клавиатурата, заделяйки динамична памет за тях, сортира първата половина в нарастващ ред, a втората половина в намаляващ ред и ги отпечатва. Всяко от действията да бъде отделна функция, като съответно подадете половината масив на едната сортираща функция и другата половина от масива на другата. Използвайте *указателна аритметика*.
```
Вход  
7  
189 123 145 196 1000 0 112

Изход    
123 145 189 1000 196 112 0
```

### Задача 10:
Създайте 2 функции, първата да бъде `int** AllocateMatrix(const size_t rows, const size_t cols)`, която да заделя памет за една матрица, а втората да бъде `void Deallocate(int **matrix, const size_t rows)`, която да освобождава заделената памет за матрицата.

##### Забележка, ако при заделянето се появи грешка, първата функция да връща nullptr и да се погрижи да няма изтекла памет.

### Задача 11:
Да се напише функция, която измества нулите от всеки ред на целочислена матрица най-отзад, подредбата на останалите елементите да се запази. Да не се използва помощна матрица.

### Задача 12:
Напишете функция, която приема указател към двумерен масив и размерите му и записва в него числата от 1 до n*m по следния начин:
```
1 2 3 4
8 7 6 5
9 10 11 12
16 15 14 13
```

### Задача 13:
Напишете функция, която приема указател към двумерен масив и размерите му и записва в него числата от 1 до n*m по следния начин:
```
1  2  3  4
12 13 14 5
11 16 15 6
10 9  8  7
```
